Robotakia - Recycling

5ος Πανελλήνιος Διαγωνισμός Ανοιχτών Τεχνολογιών στην Εκπαίδευση (2023)

Η ιδέα του συγκεκριμένου project βασίζεται στο σοβαρό οικολογικό πρόβλημα της διαχείρισης των απορριμμάτων. Δυστυχώς τα σκουπίδια του πλανήτη αυξάνονται όλο και περισσότερο χρόνο με το χρόνο! Άμεση συνέπεια είναι η καταστροφή του περιβάλλοντος, καθώς ρυπαίνεται το νερό, η γη και η ατμόσφαιρα. Με αυτό τον τρόπο ρυπαίνεται και ο αέρας που αναπνέουμε,  έτσι απειλείται η υγεία των ανθρώπων αλλά και των ζώων.  

Η λύση που προτείνουμε είναι η ανακύκλωση και το project στοχεύει στην ευαισθητοποίησή των μαθητών απέναντι σε αυτό το σοβαρό οικολογικό πρόβλημα.  Ωστόσο, είναι σημαντικό όταν γίνεται η ανακύκλωση να γίνεται σωστά. Δηλαδή, να τοποθετούνται τα ανακυκλώσιμα υλικά στον κατάλληλο κάδο, ώστε να μην προκληθεί πρόβλημα στα υπάρχοντα υλικά του κάδου. Για παράδειγμα, οι λερωμένες χαρτοπετσέτες όχι μόνο δεν ανακυκλώνονται, αλλά αχρηστεύουν και τα υπόλοιπα ανακυκλώσιμα υλικά. 

Η ιδέα μας είναι να δημιουργήσουμε μια μακέτα στην οποία θα υπάρχουν κάδοι ανακύκλωσης και μια διαδρομή που θα ακολουθήσει το ρομπότ μας. Θα χρησιμοποιήσουμε το ρομποτ Edison και προγραμματίζοντάς το θα οδηγήσουμε τα ανακυκλώσιμα υλικά στους κατάλληλους κάδους. 

Θα δημιουργήσουμε ένα ξεχωριστό QR code για κάθε κάδο μέσω εφαρμογής δημιουργίας κωδικού QR. Με αυτό τον τρόπο, κάθε φορά που θέλουμε να ανακυκλώσουμε ένα υλικό θα σκανάρουμε το QR code του αντίστοιχου κάδου στην εφαρμογή QR code reader που θα έχουμε κατεβάσει στο tablet. Η εφαρμογή θα διαβάζει τους κωδικούς δείχνοντας μας μια εικόνα με το τι επιτρέπεται να ανακυκλώσουμε σε κάθε κάδο.


Ιστοσελίδα έργου:https://openedtech.ellak.gr/robotics2023/robotakia-recycling/

Βίντεο παρουσίασης: https://youtu.be/yJ9c3QlVzuA


